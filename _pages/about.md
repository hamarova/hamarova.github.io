---
layout: page
title: Môj príbeh
permalink: /Môj príbeh/
description: 
nav: true
nav_order: 1
toc: 
  sidebar: left
---

Vždy som chcela pracovať pre Slovensko, pre moju domovinu. Krajšiu a hodotnejšiu prácu si totiž neviem predstaviť. Môj prvý impulz k vlastenectvu bol od mojich rodičom, ktorí ma aktívne vychovávali s úctou k tradíciám, ale aj k rozmanitosti Slovenska. 

Pochádzam z umeleckej rodiny no na strednej škole som ma očarila ekonómia. Fascinovalo ma skúmať javy v spoločnosti optikou matematiky. Ako mnoho mojich rovesníkov som odišla študovať do zahraničia, až tam som pochopila že mojou skutočnou vášňou je prispieť k zlepšeniu krajiny v ktorej som sa narodila.  

## Jednoduché riešenia neexistujú

Po absolvovaní univerzity v Amsterdame som sa vrátila na Slovensko, kde som začala svoju analytickú kariéru na Ministerstve investícií, regionálneho rozvoja a informatizácie (MIRRI). Počas môjho pôsobenia v štátnej správe som pochopila, že dobré iniciatívy aj inovatívne nápady narážajú na zotrvačnosť systému - úradnickú aj politickú. Citlivo som vnímala tieto problémy, no skúsenosť s vnútornými procesmi mi ukázala, že jednoduché riešenia neexistujú. Chýbal mi odstup, preto som sa rozhodla hľadať inšpiráciu opäť v zahraničí.

## Lepšie dáta znamenajú lepšie politiky 

Moje profesionálne kroky smerovali do Svetovej Banky (World Bank), kde som mala možnosť skúmať ako spoločnosť vníma daňové zaťaženie v kontexte sociálnej rovnosti. Práca so špičkovými ekonómami z Harvardu, MIT a Berkeley, mi ukázala ako široké využitie majú dáta pri tvorbe verejných politík. A tie sa zdaleka nemusia týkať len daní.

## Potreba počúvať

Túžba pomáhať slabším ma priviedla k oblasti sociálnej ochrany a inklúzie. V rámci Svetovej Banky dnes pôsobím ako koordinátorka a výskumníčka pre projekt zameraný na inovatívne metódy vyplácania sociálnych dávok poberateľom vo vylúčených komunitách. Práve práca s komplikovanými ľudskými osudmi ma naučila, že niekedy dáta nestačia pre celý príbeh. Je nevyhnutné aby systém počúval ľudí a inštitúcie, ktorých sa zákony týkajú a nenavrhoval zmeny od stola. Viesť dialóg však nie je vždy jednoduché, poslucháč (teda štát) musí téme dobre rozumieť a pri odpovedi (či už vo forme zákona) správne vyhodnotiť kedy sa oprieť o dáta a existujúcu legislatívu, v ktorých momentoch je dôležité uprednostniť kontext.  

## Anglický pohľad na svet

Dnes žijem v Londýne, kde na základe dát hodnotím efektivitu celonárodných programov pre Britskú Vládu v rámci konzultačnej firmy PUBLIC. Blízky kontakt s vrcholovými úradníkmi ma naučil, ako má služba pre štát vyzerať. Britský verejný sektor je totiž založený na odbornosti, kontinuite a uradníckej hrdosti. Pri hodnotení ekonomickej výkonnosti národných programov pozorujem proces tvorby politík od myšienky až po reálny dopad v spoločnosti. Popri tom naberám množstvo cenných skúseností, napríklad to, ako o inováciách nie len rozprávať, ale aj vytvárať ekosystém, aby mohli vznikať samé a prirodzene.
 
Vďaka mojím zahraničným aj domácim skúsenostiam naberám konkrétnu predstavu, čo by sa dalo robiť u nás lepšie. Moje myšlienky som zhrnula do troch slov: vízia, odvaha a inklúzia.  Zaujíma Vás viac? Napíšte mi!

<div class="row">
    <div class="col-sm mt-3 mt-md-0">
        {% include figure.liquid loading="eager" path="assets/img/amcham1.jpg" title="Gender Empowerement in the Public Sector" class="img-fluid rounded z-depth-1" %}
    </div>
</div>
<div class="caption">
    Gender Empowerment in the Public Sector. Prezentácia pre AmCham v Bratislave.
</div>